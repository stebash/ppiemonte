<h1>ORIGINI</h1>

<p>La ricerca sui periodici piemontesi e valdostani di ogni genere è stata avviata nel 1989, nell&#39;ambito di scambi culturali tra le Università di Torino e Grenoble, attraverso il Centro Studi sull&#39;Arco Alpino Occidentale e il Centre de Recherche d&#39;Histoire de l&#39;Italie et des Pays Alpin.</p>

<p>Il progetto iniziale si proponeva di confrontare l&#39;universo delle pubblicazioni periodiche del Piemonte e della Valle d&#39;Aosta con quelle della Savoia e Rhône-Alpes.</p>

<p>Una prima sintesi dei risultati italiani venne pubblicata nell&#39; <strong>Atlante della stampa periodica del Piemonte e della Valle d&#39;Aosta (1789-1989)</strong>, edito nell&#39;autunno del 1996.</p>

<p>La base dati, ospitata sul sito del Laboratorio di Informatica della Facoltà di Economia dell’Università di Torino, venne resa fruibile al pubblico grazie a un finanziamento della Compagnia di San Paolo.</p>

<p>Sciolte le Facoltà, la base dati è stata temporaneamente collocata sul sito dell’Ateneo Torinese e ora è in corso di trasferimento sul sito della Deputazione Subalpina di Storia Patria.</p>

<p>Terminate le operazioni di trasferimento verranno effettuati i necessari aggiornamenti.</p>

    
