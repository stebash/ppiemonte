<html>
<body>
<h3>STORIA DEI PERIODICI</h3>

    <p>Nel 1864, prima del trasferimento della capitale a Firenze, in Torino si pubblicavano ben 23 quotidiani. Nel 1873 ne rimanevano 9.Tra la fine dell'Ottocento e la 
	prima guerra mondiale nei capoluoghi di provincia e negli altri principali centri urbani piemontesi erano editi almeno tre bisettimanali o trisettimanali 
	di informazione, legati rispettivamente ai liberali, ai socialisti e ai cattolici. Quotidiani o plurisettimanali presentavano caratteristiche comuni:
	avevano tutti quattro pagine, la prima era solitamente destinata alla politica nazionale e internazionale, le pagine interne alla politica e cronaca 
	locale e alle mercuriali, la quarta era dedicata alla pubblicità. Tutti costavano 5 centesimi. </p>
    
	<p>Tra Otto e Novecento il Piemonte era tra le regioni italiane che vantavano il maggior rapporto fra lettori di periodici di ogni genere e popolazione residente.
	Molto ricca e variegata era la produzione di riviste di carattere scientifico, ma numerose erano anche le pubblicazioni letterarie, quelle satiriche, 
	quelle parrocchiali e di istituzioni religiose.</p>
	
	<p>Dall'esame dei dati sul numero dei nuovi periodici nati ogni anno appare netto il rapporto fra la stampa periodica e la situazione politica del momento: 
	le contrazioni più forti si notano infatti nei momenti di compressione della libertà: Restaurazione, dittatura fascista, eventi bellici, ai quali fanno 
	seguito momenti di grande espansione, in connessione con lo Statuto Albertino, con la fine delle guerre e soprattutto con la Liberazione. Il numero e la 
	tiratura dei periodici di informazione e politici sono crollati in Piemonte, come nelle altre regioni italiane, prima a causa della censura fascista, e poi
	un seguito alla diffusione della radio e soprattutto della televisione, che hanno assunto un ruolo predominante nella diffusione delle notizie. </p>
	
	<p>Tuttavia vengono oggi pubblicati in Piemonte oltre cinquanta periodici d'informazione locale settimanali, bisettimanali e anche trisettimanali </p>
	
	<p>Tra i vari tipi di periodici, i più effimeri sembrano essere i fogli politici; molto longeve risultano invece, di solito, le riviste scientifiche. </p>
	
	<p>Nel secondo dopoguerra, sono cresciute le pubblicazioni specialistiche e di nicchia, mentre negli ultimi decenni si è sviluppata in modo esponenziale una 
	stampa localistica, a diffusione comunale o di quartiere, distribuita gratuitamente nei negozi e pubblici esercizi, densa di pubblicità e recante informazioni 
	su manifestazioni folcloristiche e culturali, momenti di aggregazione, curiosità locali. Infine sono comparsi,sia in Internet sia in forma cartacea, molti fogli d
	i avvisi commerciali e pubblicità. </p>
	
   <img src="immagini/circolareSinistra.jpg" vspace="5px" hspace="5px" /> <img src="immagini/cuneoSurMer.jpg" vspace="5px" hspace="5px" /> <img src="immagini/nataleDiGuerra.jpg" vspace="5px" hspace="5px" /> 
	
	
</body>
</html>
