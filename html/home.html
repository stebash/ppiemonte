<h1>ARCHIVIO PERIODICI</h1>
<p>La banca dati si propone di fornire uno strumento di agevole consultazione, che riporti notizie quanto più possibile precise e particolareggiate sul ricchissimo panorama storico della stampa periodica piemontese e valdostana.</p>

<p>La banca comprende schede relative ai periodici, biografie,titoli bibliografici, immagini e filmati.</p>

<p>I periodici effettivamente comparsi in Piemonte e Valle d&#39;Aosta sono in numero un poco inferiore alle schede inserite. La discordanza è dovuta al fatto che, per agevolare la consultazione, in presenza del cambiamento di denominazione di un periodico è stata compilata una nuova scheda, ovviamente con rimando alla precedente.</p>

<p>Ai fini della rilevazione sono state prese in considerazione tutte le pubblicazioni edite o stampate in Piemonte e Valle d&#39;Aosta e aventi caratteristiche di periodicità (anche quando è comparso un solo numero) nelle quali sia presente un direttore responsabile. E&#39; stata di conseguenza esclusa la cosiddetta &quot;stampa grigia&quot;, quella cioè prodotta all&#39;interno di scuole, fabbriche, circoli culturali, non registrata e priva di un responsabile. A questa regola fanno eccezione i periodici clandestini della
Resistenza, che sono stati inseriti, anche se, per ovvi motivi, il responsabile raramente è indicato e il periodico non è mai registrato.</p>

<p><strong>L&#39;archivio ha carattere storico</strong>. La scheda definisce i caratteri iniziali del periodico. I mutamenti intervenuti nel tempo sono indicati nelle &quot;Variazioni&quot;.</p>

<p>Saremo grati agli utenti che vorranno collaborare segnalando l’esistenza di periodici non censiti, proponendo correzioni, aggiornamenti, integrazioni ai dati contenuti nelle schede, inviando fotografie e informazioni bibliografiche. Segnaliamo inoltre che è possibile inserire in nota la ricostruzione storica della vita del periodico, la biografia del direttore o del fondatore, l&#39;indice e ogni altra informazione ritenuta utile. Le schede complete e arricchite di note, volendo, potranno essere firmate dagli autori.</p>

<p>Per collaborare inviare una mail a: renata.allio@unito.it</p>


